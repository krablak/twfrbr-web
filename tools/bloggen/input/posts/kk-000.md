## Zase ten TypeScript
Po tři čtvrtě roce vývoje v JS mě přepadla nutkavá potřeba přepsat část [Electroního](https://www.electronjs.org) projektu do TypeScriptu. Trochu pozdě, ale čím dál tím víc jsem nacházel místa, kde jsem ani netušil která bije a co tím moje mladší já myslelo. Za týden bylo hotovo (a teda nebyl to lehkej tejden). Celý to byl takový velký refactoring. Spousta věcí se smazalo, přepsalo a našlo se i pár míst, kde typování ukázalo chyby. 

Stálo to za to? Snad jo. Udělal bych to znova? Jasně. A hlavně mě psaní v TypeScriptu dělá fakt radost.

## Diagnostika
V životě každého opatrovníka staršího BMW přijde chvíle, kdy zatouží po vlastní diagnostice. Přeci jen vědět proč ty kontrolky tak vesele svítí je lákavé. Volba padla na *Mobilly OBD-II WiFi*, které ma děsivé recenze a je to jeden z těch laciných klonů [ELM 327](https://en.wikipedia.org/wiki/ELM327) s WiFi rozhraním. 

![](assets/images/0/0_diag_0.jpg)

Za těch 170 korun jsem fakt nic nečekal, ale ono to nejen žije, ale i funguje! Stačí to tam prdnout, otočit klíčkem, připojit se na WiFi síť a pak třeba [Car Scanner](https://apps.apple.com/us/app/car-scanner-elm-obd2/id1259933623) (pro iOS) načítá chybové kódy, maže je a zobrazuje trochu těch real-time informací na parádu. Teda vypadá hrozně, ale funguje.

![](assets/images/0/0_diag_1.jpg)

Tak chybové kódy mám a stačí jen...

<iframe width="560" height="315" src="https://www.youtube.com/embed/QiqUAF0zxCk" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>